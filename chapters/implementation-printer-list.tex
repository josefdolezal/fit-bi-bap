\section{Seznam dostupných tiskáren}

Aplikaci jsem navrhl tak, aby klíčové funkcionality byly dostupné s co nejkratším průchodem aplikace.
Jako úvodní obrazovku jsem zvolil seznam tiskáren.
V případě, že již uživatel aplikaci dříve používal, zobrazí se v seznamu na prvních místech tiskárny, které si dříve uložil.
Na dalších místech jsou pak tiskárny dostupné na stejné síti, které aplikace automaticky nalezla.

Pokud aplikace požadovanou tiskárnu nenalezla, je ze seznamu tiskáren možné přejít na obrazovku pro manuální přidání tiskárny.

\subsection{Implementace seznamu}

Abych dosáhl uživatelského rozhraní kompatibilního se zařízeními iPhone i iPad, rozhodl jsem se seznam implementovat pomocí \texttt{CollectionView}.
Z analýzy vyplynulo, že velmi podobné seznamy budou dostupné na většině obrazovek.
Rozhodl jsem se tedy zavést novou třídu pokrývající společnou logiku a výchozí nastavení nazvanou \texttt{BaseCollectionView}.

Tato základní třída se stará o barevné sjednocení obrazovek, zobrazování chyb a nastavení \texttt{View} pro prázdné obrazovky.
Jednotlivé obrazovky pak využívají třídy dědící z \texttt{BaseCollectionView}.

\subsubsection*{Sekce seznamu}

Seznam tiskáren je rozdělen na dvě základní sekce.
Pomocí rozdělení do samostatných sekcí jsem dosáhl vytvoření nezávislých řádkových indexů pro každou sekci.
\texttt{ViewModel} pro \texttt{Controller} poskytuje počet řádků pro každou ze sekcí samostatně.
Při vytváření seznamu stačí tedy ověřit pro jakou sekci se záznam v seznamu vytváří a následně \texttt{ViewModel} požádat o data s konkrátním řádkovým indexem číslovaným od nuly.

V případě jedné sekce by bylo nutné vzájmně porovnávat aktuální číslo řádku s počtem uložených tiskáren a tiskáren nalezených.
To požaduje komplexní výpočet a dává prostor mmoha chybám.

\subsubsection*{Uložené tiskárny}

První sekce zobrazuje tiskárny načtené z lokální databáze.
Při sestavování seznamu si \texttt{CollectionView} pomocí Delegate pattern nejdříve vyžádá počet prvků pro tuto sekci.
\texttt{Controller} tedy využije výstup \texttt{ViewModelu} a vrátí hodnotu jeho proměnné nazvané \textit{storedPrintersCount}.
Implementace této metody je vidět v ukázce \ref{code:printer-list-number-of-rows}.

\swiftcode{code:printer-list-number-of-rows}{Konfigurace počtu tiskáren v seznamu}{assets/code/printer-list-number-of-rows.swift}

V momentě kdy \texttt{CollectionView} ví kolik prvků bude zobrazovat, začne vyžadovat jednotlivé položky seznamu.
K tomu je opět využit Delegate pattern.
Pro správné dodržení \acrshort{mvvm} architektury nesmí \texttt{Controller} využívat modelové objekty.
Pro každou buňku je tedy potřeba vytvořit \texttt{ViewModel}, který ji bude obsluhovat.
\texttt{Controller} si pro řádkový index vyžádá od svého \texttt{ViewModelu} nový \texttt{ViewModel} buňky a ten jí předá.
Buňka se následně sama z \texttt{ViewModelu} nakonfiguruje.
Vyžádání \texttt{ViewModelu} buňky zachycuje ukázka \ref{code:printer-list-cell-viewmodel}.

\swiftcode{code:printer-list-cell-viewmodel}{Vytváření buňky v seznamu}{assets/code/printer-list-cell-viewmodel.swift}

\subsubsection*{Síťové tiskárny}

Tato část názorně ukazuje sílu \acrshort{mvvm} architektury.
Přesto, že logika stojící za vyhledáním síťových tiskáren není triviální, \texttt{ViewController} zůstává velmi krátký a dobře čitelný.

Z pohledu \texttt{Controlleru} totiž logika není podstatná, důležité jsou výstupy z ní.
\texttt{ViewModel} pro seznam tiskáren jsem proto navrh tak, aby poskytoval obdobné rozhraní jako poskytuje pro uložené tiskárny.

Pro zobrazení druhé sekce seznamu stačí \texttt{CollectionView} předat informaci o počtu síťových tiskáren a buňkám předat odpovídající \texttt{ViewModely}.
Toho se docílí ve stejných metodách jako pro uložnené tiskárny.
Počet síťových tiskáren je uložen v proměnné \textit{networkPrintersCount} a \texttt{ViewModely} je možné získat metodou \textit{networkPrinterCellViewModel}.

\subsection{Automatické nalezení tiskáren}

Pro zlepšení uživatelského zážitku jsem se snažil minimalizovat nutnost konfigurace aplikace.
Jako uživatelsky nejméně přívětivé se jeví přidávání tiskárny.
Uživatel musí zjistit IP nebo \acrshort{url} adresu OctoPrintu, jeho port a přístupový token.

Z tohoto důvodu je v aplikaci dostupné automatické hledání tiskáren.
V případě, že je zařízení s nainstalovanou aplikací připojeno ke stejné síti jako tiskárna, je možné ji nechat nalézt automaticky.

Síťové tiskárny jsou v aplikaci jako druhá část seznamu tiskáren.
K jejich načtení a aktualizaci nemusí uživatel provádět žádnou akci, stačí aplikaci zapnout.

Aplikace pomocí technologie \textit{Bonjour} prozkoumá lokální síť a uživateli zobrazí dostupná zařízení.
Rozhodne-li se uživatel přidat síťovou tiskárnu, jejím výběrem otevře obrazovku pro přihlášení.
Na obrazovce jsou předvyplněné údaje, které aplikace o tiskárně zjistila.
Konkrétně se jedná o její síťový název a adresu s portem.
Pro dokončení přidání stačí pouze zadat přístupový token.

\subsubsection*{Technologie Bonjour}

Bonjour je balík síťových technologií od firmy Apple.
Pomocí \acrfull{mdns}, které zajišťuje převod hostname zařízení na IP adresu, umí Bonjour na lokální síti nalézt počítače, tiskárny a jiná zařízení.
Na systémech iOS a macOS jsou tyto nástroje předinstalovány, na jiné platformy je potřeba je doinstalovat.
Více informací k Bonjour je dostupné na stránkách Apple \cite{apple-bonjour}.

\subsubsection*{Reaktivní rozšíření}

Standardní knihiovna nabízí pro práci s Bonjour třídy \textit{NetService} a \textit{NetServiceBrowser}, které využívají Delegate pattern \cite{apple-netservicebrowser}.
Tento přístup mi nevyhovoval, protože vnesl mnoho kódu do \texttt{ViewModel} objektu a zhoršil tím jeho přehlednost a čitelnost.
Kód byl navíc přímo vázaný na logiku jedné obrazovky což znemožňovalo jeho znovuvyužitelnost.

Rozhodl jsem vytvořit novou třídu \textit{Bonjour}, která místo Delegate pattern nabízí reaktivní přístup.
Třída je implementována jako \textit{Singleton} \cite{thatthinginswift-singletons} poskytující pouze metodu \textit{searchServices}.

Tato metoda spustí vyhledávání síťových zařízení (které je asynchronní) a vrátí signál, na kterém budou jako hodnoty posílány \textit{BonjourService}, tedy objekty reprezentující tiskárny.
Uvnitř třídy nejprve proběhne nalezení všech dostupných hostname (názvů síťových zařízení).
Ve chvíli kdy systém ohlásí, že prohledal celou síť, spustí se překlad hostname na IP adresu.

Systém po jednom projde nalezená zařízení a pokusí se zjistit jeho IP adresu.
Pokud je překlad úspěšný, zařízení se přidá do pole nalezených tiskáren a celé pole se odešle signálem.

Díky reaktivnímu přístupu tak \texttt{Controller} dostane informaci o novém prvku, který je nutné zobrazit a překreslí seznam.

\subsection{Automatické aktualizace}

Abych zajistil přijemnou uživatelskou zkušenost z aplikace, rozhodl jsem se seznam tiskáren implementovat jako \textit{push-based}.
Tato strategie udává, že při změně dat jejich vlastník (např. \texttt{ViewModel}) upozorní své odběratele (\texttt{Controller}).
Každý odběratel se sám rozhodne, jakým způsobem informaci využít.
V mé konkrétní implementaci lze vidět rozdíl od \textit{pull-based} strategie v automatických aktualizacích.

Strategie \textit{pull-based} spočívá v tom, že data jsou dostupná na požádání.
To znamená, že změní-li se data (např. bude-li nalezena nová síťová tiskárna), odběratel si je explictině musí vyžádat.
Zde vzniká otázka, jak často se dotazovat, zda změna proběhala či nikoli.

Odpověď se odvíjí konkrétního využití.
Některé data není potřeba po načtení aktualizovat vůbec, jiná naopak prvidelně s krátkými intervaly.

\bigskip

Abych zajistil konzistenci napříč celou aplikací, rozhodl jsem se využít strategii push-based směrem z \texttt{ViewModelu} do \texttt{Controlleru}.
\texttt{Controller} sleduje signál změn a pokaždé když se na signálu objeví hodnota (obvykle typu Void), překreslí odpovídající \texttt{View}.

Za pomoci UI bindings frameworku ReactiveCocoa jsem napojil signál změn na metodu překreslení seznamu.
\texttt{Controller} tedy nemusí o data explicitně žádat, kdykoliv se totiž změní vyšle \texttt{ViewModel} signál a tabulka se překreslí.
Pro překreslení se využívá stejný postup jako při iniciálním načtení, nehrozí proto problém s čátečnou nekonzistencí.
Výsledkem je, že uživatel vidí na obrazovce vždy aktuální data.
Ukázka \ref{code:printer-list-ui-binding} demonstruje překreslení seznamu pomocí UI bingins.

\swiftcode{code:printer-list-ui-binding}{Překreslení CollectionView pomocí UI bindings}{assets/code/printer-list-ui-binding.swift}

\subsection{Přidání tiskárny}

V momentě kdy nebude požadovaná tiskárna automaticky nalezena a zároveň ji uživatel dříve nepřidal, je možné tiskárnu přidat ručně.
Přidání tiskárny se odehrává na nové obrazovce.
Na tu se uživatel dostane stisknutím tlačítka \uv{+} na obrazovce se seznamem tiskáren.

Pro vytvoření obrazovky je potřeba nový \texttt{Controller} a k němu odpovídající \texttt{ViewModel}.
Za zprostředkování nové obrazovky zodpovídá Coordinator zmíněný v sekci \ref{technologie-architektura}.

\texttt{Controller} seznamu tiskáren vytvoří vstup pro svůj \texttt{ViewModel}, ten na základě vstupu notifikuje Coordinator o uživatelské interakci.
Coordinator má předem definováno jakým způsobem na interakce reagovat.
Průběh je vidět v ukázce \ref{code:printer-list-coordinator-flow}.

Na základě notifikace Coordinator vytvoří potřebné objekty k sestavení obrazovky a prezentuje ji uživateli.
Až do uzavření obrazovky je seznam tiskáren neaktivní.

Pokud uživatel tiskárnu úspěšně přidá, seznam je automaticky aktualizovaný díky push-based strategii.

\swiftcode{code:printer-list-coordinator-flow}{Průběh zobrazení nové obrazovky}{assets/code/printer-list-coordinator-flow.swift}

\subsection{Detail tiskárny}

Pro interakci s tiskárnou je nutné otevřít její detail.
Ten uživatel otevře vybráním uložené tiskárny ze seznamu.

Průběh je velmi podobný výběru tiskárny.
Opět je nutné zpropagovat uživatelskou iterakci z \texttt{View} do Coordinatoru pomocí \texttt{Controlleru} a \texttt{ViewModelu}.